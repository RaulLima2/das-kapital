«Промисловість Манчестеру,— читаємо в одному творі, опу-
блікованому доктором Ейкіном 1795 р.,— можна поділити на
чотири періоди. В першому періоді фабриканти були змушені
вперто працювати, щоб підтримати своє життя» . Особливо збага-
чувались вони, обкрадаючи батьків, що віддавали їм своїх дітей
як учнів і мусили дорого платити за це, тимчасом як учнів цих
капіталісти мучили голодом. З другого боку, пересічні зиски
були низькі, і акумуляція потребувала великої ощадности.
Вони жили як збирачі скарбів, і далеко не споживали навіть
процентів од свого капіталу. «У другому періоді вони почали
набувати дрібні маєтки, але працювали так само вперто, як і
раніш», бо безпосередня експлуатація праці коштує праці, як
це знає всякий погонич рабів, «і жили в тому самому скромному
стилі, як і раніш... У третьому періоді почалися розкоші, підпри-
ємства поширювалися через посилання в кожне торговельне
місто королівства верхівців (кінних комівояжерів) по замовлення.
Мабуть, що перед 1690 р. було небагато, а то й зовсім не було,
капіталів від 3.000 до 4.000 фунтів стерлійґів, набутих у про-
мисловості. Однак близько того часу або трохи пізніше промис-
ловці вже нагромадили грошей і почали будувати собі кам’яні
будинки замість будинків із дерева й глини... Ще в перші деся-
тиліття XVIII віку один менчестерський фабрикант, що почасту-
вав своїх гостей пінтою чужоземного вина, викликав пересуди
своїх сусід, що докірливо кивали головою». Перед появою машин
фабриканти, сходячись увечорі в шинках, ніколи не споживали
більш, як склянку пуншу за 6 пенсів і жмут тютюну за 1 пенс.
Лише 1758 р.— і це становить епоху — побачили «особу, справді
заняту в промисловості, у своєму власному екіпажі»! Четвер-
тий період», остання третина XVIII віку, «відзначається вели-
кими розкошами і марнотратством, що спиралися на поширення
справ».35 Що сказав би сердечний доктор Ейкін, коли б він
воскрес і поглянув би тепер на Менчестер!

Акумулюйте, акумулюйте! В цьому Мойсей і пророки! «Про-
мисловість постачає матеріял, що його акумулює ощадність».36
Отже, заощаджуйте, заощаджуйте, тобто перетворюйте якомога
більшу частину додаткової вартости або додаткового продукту
знову на капітал! Акумуляція задля акумуляції, продукція
задля продукції — в цій формулі клясична політична економія
висловила історичну місію буржуазного періоду. Вона навіть ні
на одну хвилину не чинила собі ілюзії щодо тих мук, у яких ро-
диться багатство,37 але яка користь із нарікання на історичну

35    Dr. Aikin: «Description of the Country from 30 to 40 miles round
Manchester», London 1795, p. 182 і далі.

36    A. Smith: «Wealth of Nations», b. II. ch. Ill, p. 367.

37    Навіть Ж. В. Сей каже: «Заощадження багатих постають коштом
бідних» («Les épargnes des riches se font aux dépens des pauvres»). «Рим-
ський пролетар жив майже цілком коштом суспільства... Можна б майже
сказати, що сучасне суспільство живе коштом пролетарів, коштом тієї
частини, яку воно відбирає в них із винагороди за працю». (Sismondi:
«Etudes etc.», vol. I, p. 24).
