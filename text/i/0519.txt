вони, як ми вже згадували раніш, роблять ту саму дарову службу,
що й сили природи,— вода, пара, повітря, електрика й т. ін.
Ця дарова служба минулої праці, охоплена й одушевлена живою
працею, акумулюється із зростом маштабу акумуляції.

А що минула праця завжди фігурує в одягу капіталу, тобто
пасив праці робітників А, В, С і т. ін. фігурує як актив неро-
бітника X, то буржуа й політико - економи не знаходять слів
для вихвалення заслуг минулої праці, яка, на думку шотлянд-
ського генія Мак Куллоха, мусить навіть діставати якусь окрему
винагороду (процент, зиск і т. ін.).61 Отже, чимраз більше й
більше значення минулої праці, яка у формі засобів продукції
бере участь у живому процесі праці, приписують її відчуженій
від самого робітника формі, а саме формі праці, що являє со-
бою його минулу й неоплачену працю,— тобто приписують її
формі капіталу. Практичні аґенти капіталістичної продукції
та її ідеологічні базікала так само нездібні уявити собі засіб
продукції окремо від антагоністичної суспільної характеристич-
ної маски, властивої йому за наших часів, як рабовласник
нездібний уявити собі самого робітника окремо від його харак-
теристичних рис як раба.

[Нарешті, за інших незмінних обставин, величина випроду-
кованої додаткової вартости, а тому й акумуляція, визначається
величиною авансованого капіталу].***

За даного ступеня експлуатації робочої сили маса додаткової
вартости визначається числом одночасно визискуваних робітни-
ків, а це останнє відповідає, хоч і в змінній пропорції, вели-
чині капіталу. [Із загальною величиною капіталу зростає і його
змінна складова частина, хоч і не в такій самій пропорції. Що
більший той маштаб, у якому продукує індивідуальний капіта-
ліст, то більше число робітників, що їх він одночасно експлуатує,
або маса неоплаченої праці, яку він собі присвоює613].*** Отже,
що більше зростає капітал через послідовні акумуляції, то біль-
ше зростає й сума вартости, яка розпадається на фонд споживання
та фонд акумуляції. Тим то капіталіст може жити розкішніш
і разом з тим більше «поздержуватися». І кінець - кінцем усі
пружини продукції діють то енерґійніше, що більше розширю-
ється разом із масою авансованого капіталу маштаб продукції.

«1 Мак Куллох вибрав патент на «wages of past laboure» * * далеко
раніш, ніж Сеніор вибрав патент на «wages of abstinence».**

61а [У третій книзі ми побачимо, що на пересічну норму зиску різних
сфер продукції не впливає властивий кожній із них поділ капіталу на
сталий і змінний елемент, і так само побачимо, що це явище лишена
иозір суперечить викладеним нами законам про природу й продукцію
додаткової вартости].***

* — винагороду за минулу працю. Ред.

** — винагороду за поздержливість. Ред.

***—Заведене у прямі дужки ми беремо з другого німецького ви-
дання. Ред.