Тут нічого не зарадить і пояснення обміну більшої кількости
праці на меншу ріжницею форми, тим, що в одному випадку праця
є упредметнена, в другому — жива.24 * Це тим недоладніша річ,
що вартість товару визначається не кількістю дійсно упредмет-
неної в ньому праці, а кількістю живої праці, доконечної для
його продукції. Нехай якийсь товар репрезентує 6 робочих годин.
Якщо пороблять такі винахода, що через них той товар можна
буде випродукувати протягом 3 годин, то й вартість випроду-
кованого вже товару спаде наполовину. Тепер він репрезентує
замість попередніх 6 годин тільки 3 години доконечної суспільної
праці. Отже, величину вартости товару визначає кількість праці,
потрібна на його продукцію, а не предметна форма цієї праці.

Фактично на товаровому ринку власникові грошей безпо-
середньо протистоїть не праця, а робітник. Те, що останній про-
дає, є його робоча сила. Скоро тільки дійсно починається його
праця, вона вже не належить йому, отже, він її не може вже
більше продати. Праця є субстанція й іманентна міра вартостей,
але сама вона не має вартости.26

У вислові «вартість праці» поняття вартости не тільки цілком
погашено, але ще й перетворено на свою протилежність. Це такий
самий іраціональний вислів, як от, наприклад, вартість землі.
Однак такі іраціональні вислови випливають із самих проду-
кційних відносин. Це — категорії для форм виявлення посут-
ніх відносин. Що речі в своєму виявленні часто з’являються
покрученими, це досить відомо в усіх науках, крім політичної
економії.26

24 «Треба було згодитися (ще одна відміна «contrat social»), що кож-

ного разу, коли обмінюватиметься працю виконану на працю, яка ще
має бути виконана, останній (капіталіст) матиме вартість вищу, ніж пер-
ший (робітник)» ( «Il a fallu convenir que toutes les fois qu’il échangerait du
travail fait contre du travail à faire, le dernier (le capitaliste) aurait une va-
leur supérieure au premier (le travailleur)». Simonde de Sismondi: «De
la Richesse Commerciale», Genève 1803, vol. I, p. 37).

26 «Праця, виключна міра вартости... творець усякого багатства,
не є товар» («Labour, the exclusive standard of value... the creator of
ail wealth, no commodity»). (Th. Hodaskin: «Popular Political Eco-
nomy», p. 186).

26 Навпаки, поясняти такі вислови просто як licentia poetica* — це
свідчить лише про безсилля аналізи. Тим то на фразу Прудона: «Про
працю кажуть, що вона має вартість не як про власне товар, а маючи
на оці ті вартості, що їх припускається за потенціяльно вміщені в ньому.
Вартість праці — вираз фігуральний і т. ін.» ( «Le travail est dit valoir,
non pas en tant que marchandise lui - même, mais en vue de valeurs qu’on
suppose renfermées puissanciellement en lui. La valeur du travail est une
expression figurée etc.»),— я зауважую: «В праці - товарі, який має
жахливу реальність, він убачає тільки граматичну еліпсу. Отже,
виходить, що ціле сучасне суспільство, яке ґрунтується на товарі - праці,
відтепер ґрунтується на поетичній вільності, на фігуральному вислові.
Якщо суспільство захоче «усунути всі недоладності», що його мучать
що ж І — хай воно усуне лише недоброзвучні, вислови, змінить мову, а для
цього досить лише звернутися до академії з вимогою випустити нове
видання її словника» («Dans le travail - marchandise, qui est d une réalité

* — поетичні вільності. Ред.