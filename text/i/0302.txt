РОЗДІЛ ТРИНАДЦЯТИЙ
МАШИНИ ТА ВЕЛИКА ПРОМИСЛОВІСТЬ

1.    Розвиток машин

Джон Стюарт Мілл у своїх «Основах політичної економії»
каже: «Навряд чи всі зроблені досі механічні винаходи полег-
шили щоденну працю хоча б однієї людської істоти».86 Та це
зовсім і не є мета капіталістично вживаних машин. Подібно до
всіх інших способів розвитку продуктивної сили праці, машини
повинні здешевлювати товари та скорочувати ту частину робо-
чого дня, якої робітник потребує для самого себе, щоб таким
чином здовжувати другу частину робочого дня, яку він задурно
дає капіталістові. Машини — це засіб продукувати додаткову
вартість.

У мануфактурі за вихідний пункт перевороту в способі про-
дукції є робоча сила, у великій промисловості — засіб праці.
Отже, насамперед треба дослідити, яким чином засіб праці іа
знаряддя перетворюється на машину, або чим машина відрізня-
ється від ремісничого інструменту. Тут мова лише про великі,
загальні характеристичні риси, бо для епох історії суспільства,
так само як і для епох історії землі, не існує абстрактно точних
відмежувальних ліній.

Математики та механіки—і це повторюють іноді й англій-
ські економісти — називають знаряддя простою машиною, а ма-
шину складним знаряддям. Вони не вбачають ніякої посутньої
ріжниці між ними, і навіть називають прості механічні сили,
як от підойму, похилу площу, шруб, клин і т. д., машина-
ми.87 Дійсно, кожна машина складається з таких простих сил,
хоч як вони змінені та скомбіновані. Однак, з економічного по-
гляду це пояснення нічого не варте, бо йому бракує історичного
елементу. З другого боку, ріжниці між знаряддям і машиною
шукають у тім, що при знарядді за рушійну силу є людина, а
при машині — сила природи, відмінна від людської, як от сила
тварини, води, вітру й т. д.88 З цього виходило б, що запряжений
волами плуг, який належить до найрізніших епох продукції,

86 «It is questionable, if all the mechanical inventions yet made have
lightened the day’s toil of any human being». Мілл повинен був би сказати:
«Хоча б однієї людської істоти, що не живе з чужої праці» ( «of any human
being not fed by other people’s labour»), бо машини безперечно дуже збіль-
шили число вельможних нероб.

87 Див., напр., Hutton: «Course of Mathematics».

88 «З цього погляду можна також визначити точну межу між знаряд-
дям та машиною: заступ, молоток, долото... системи підойм та шрубів...
для яких, хоч би вони й як майстерно були зроблені, рушійною силою е
людина... все це підходить під поняття знаряддя; тимчасом як плуг іа
рушійною силою тварини, вітряки й інші млини... слід залічити до машин».
(Wilhelm Schulz: «Die Bewegung der Produktion», Zürich 1843, S. 38)
Твір, з деякого погляду вартий похвали.
