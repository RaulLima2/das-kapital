вростанням продуктивносте праці не тільки зростає розмір спо-
живаних нею засобів продукції, але й вартість їхня знижується
порівняно з їхнім розміром. Отже, їхня вартість зростає абсо-
лютно, але не пропорційно до їхнього розміру. Тому зростання
ріжниці між сталим і змінним капіталом далеко менше, ніж зро-
стання ріжниці між масою засобів продукції, що на них перетво-
рюється сталий капітал, і масою робочої сили, що на неї перетво-
рюється змінний капітал. Перша ріжниця більшає разом з остан-
ньою, але в меншій мірі, ніж остання.

А втім, якщо проґрес акумуляції зменшує відносну величину
змінної частини капіталу, то цим він зовсім не виключає збільшення
її абсолютної величини. Припустімо, що капітальна вартість спо-
чатку розпадається на 50% сталого й 50°/о змінного капіталу,
а потім — на 80°/0 сталого й 20°/0 змінного. Коли тимчасом пер-
вісний капітал, приміром, 6.000 фунтів стерлінґів, зріс до 18.000
фунтів стерлінґів, то його змінна складова частина також зросла
на п’ятину. Раніш вона становила 3.000 фунтів стерлінґів, те-
пер вона становить 3.600 фунтів стерлінґів. Але, якщо раніш
досить було б зрости капіталові на 20°/0, щоб підвищити попит
на працю на 20%, то тепер для цього потрібне потроєння первіс-
ного капіталу.

У четвертому відділі було показано, що розвиток суспільної
продуктивної сили праці має своєю передумовою кооперацію у
великому маштабі, що лише за цієї передумови можна організу-
вати поділ і комбінацію праці, економізувати засоби продукції
через масову концентрацію, покликати до життя такі засоби
праці, що їх уже з самої речової природи їхньої можна вживати
лише спільно, наприклад, систему машин і т. д., примусити вели-
чезні сили природи служити продукції і перетворити процес про-
дукції на технологічне застосування науки. На основі товарової
продукції, де засоби продукції є власність приватних осіб і де,
отже, ручний робітник продукує товари або ізольовано й само-
стійно, або продає свою робочу силу як товар, бо в нього немає
засобів до самостійної продукції, та передумова реалізується
лише через зростання індивідуальних капіталів, або в тій мірі,
в якій суспільні засоби продукції і засоби існування перетворю-
ються на приватну власність капіталістів. На ґрунті товарової
продукції продукція у великому маштабі може існувати лише в
капіталістичній формі. Тому певна акумуляція капіталу в руках
індивідуальних товаропродуцентів становить передумову специ-
фічно капіталістичного способу продукції. Тим то ми й мусили
припустити таку акумуляцію при переході від ремества до капі-
талістичної продукції. Її можна назвати первісною акумуляцією,
бо вона є не історичний результат, а історична основа специфічно
капіталістичної продукції. Тут нам ще не треба досліджувати,
як виникає сама ця акумуляція. Досить сказати, що вона ста-
новить вихідний пункт. Але всі методи підвищення суспільної
продуктивної сили праці, що виростають на цій основі, є разом
з тим методи збільшення продукції додаткової вартости або