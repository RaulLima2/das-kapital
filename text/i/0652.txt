сучасників раптова поява цієї зграї банкократів, фінансистів
рантьє, маклерів, stockjobber’iB* * і біржових вовків, це можна
бачити з тогочасних творів, наприклад, творів Белінґброка. 243ь

Разом з державними боргами виникла система міжнароднього
кредиту, за якою часто криється одне з джерел первісної акуму-
ляції капіталу в того або іншого народу. Так підлоти венецької
хижацької системи становлять таку скриту основу капіталістич-
ного багатства Голляндії, якій занепадуща Венеція позичала
великі грошові суми. Такі самі відносини були між Голландією
та Англією. Вже на початку ХУІІІ століття голляндські ману-
фактури були значно перевищені, і Голляндія перестала бути
панівною торговельною і промисловою нацією. Тому 1700 —
1776 рр. за одне з головних занять Голляндії стає позичання
величезних капіталів, особливо своєму могутньому конкурен-
тові—Англії. Подібні відносини маємо нині між Англією та Спо-
лученими штатами. Багато капіталів, що сьогодні з’явилися
без метричного свідоцтва в Сполучених штатах, є лише капі-
талізована вчора в Англії кров дітей.

А що державні борги спираються на державні доходи, які
мусять покривати річні проценти й інші подібні платежі, то
сучасна податкова система стала доконечним доповненням системи
національних позик. Позики дають урядові змогу покривати
надзвичайні видатки таким чином, що платник податків не від-
чуває цього відразу, але згодом ці позики все ж вимагають під-
вищення податків. З другого боку, підвищення податків, спри-
чинене нагромадженням один по одному роблених боргів, приму-
шує уряд при нових надзвичайних видатках щоразу брати нові
позики. Тому сучасна фіскальна система, що її вісь становлять
податки на найдоконечніші засоби існування (отже, їх подорож-
чання), має в собі самій зародок автоматичного підвищування
податків. Надмірне оподаткування — це не якийсь винятковий
випадок: навпаки, це — принцип. Тому в Голляндії, де вперше
заведено цю систему, великий патріот Де Вітт вихвалював її
у своїх «Maximes» як найкращу систему зробити найманого
робітника покірливим, скромним, працьовитим та... переобтя-
женим надмірною працею. Однак той руйнаційний вплив, що
його сучасна фіскальна система справляє на становище найманих
робітників, нас тут цікавить менш, ніж зумовлена нею насильна
експропріяція селянина, ремісника, коротко — всіх складових
частин нижчої верстви середньої кляси. Про це немає двох думок
навіть серед буржуазних економістів. Експропріяторське діяння

14зь «Коли б татари захопили тепер Европу, то дуже важко було б
з’ясувати їм, хто такий є в нас фінансист» («Si les Tartares inondaient
aujourd’hui l’Europe, il faudrait bien des affaires pour leur faire entendre
ce que c’est qu’un financier parmi nous»). (Montesquieu: «Esprit des lois»,
éd. Londres 1769, vol. IV, p. 33).

* — біржовиків, що спекулюють на цінних державних паперах,
акціях тощо. Ред.