цього свого права на здоров’я, вони не можуть одержати жодної
ефективної допомоги і від спеціяльних урядовців санітарної
поліції... Життя багатьох тисяч робітників та робітниць тепер
без усякої потреби нівечиться та скорочується через безмежні
фізичні страждання, що їх породжує сама лише їхня праця».255
Для ілюстрації впливу робітних приміщень на стан здоров’я
робітників д-р Сімон подає таку таблицю смертности:

Порівняння галузей     Число осіб усякого         Норма смертности на 100.000
промисловости щодо   віку, занятих у                чоловіка у відповідних
їхнього впливу на         відповідних галузях      галузях промисловости
здоров'я                           промисловости                за віком
                                                                                          25—35 р.         35—45 р.         45—55 р.
Рільництво в Англії
та Велзі..................              958.265                                  743                    805               1.145
Лондонські кравці..       22.301 чоловіків                        958                1.262               2.093
                                              112.379 жінок
Лондонські друкарі.            13.803                                     894                 1.747              2.367 256

d) Сучасна домашня праця

Тепер я звертаюсь до так званої домашньої праці. Щоб скласти
собі уявлення про цю сферу капіталістичної експлуатації, що
являє собою задній плян великої промисловости, та про її страхіття,
треба розглянути, приміром, цілком ідилічне на позір виробництво
цвяхів, що його провадять по деяких глухих селах Англії.257
Тут досить кількох прикладів із галузей продукції мережив та
плетіння з соломи, які зовсім ще не вживають машин або конкурують
з машиновим та мануфактурним виробництвом.

Із тих 150.000 осіб, що працюють у виробництві мережива в
Англії, приблизно 10.000 підлягають фабричному законові 1861р.
Величезна більшість решти 140.000 осіб складається з жінок,
підлітків та дітей обох статей, хоч чоловіча стать репрезентована
дуже слабо. Стан здоров’я цього «дешевого» матеріялу для експлуатації
видно з такого зіставлення д-ра Трюймена, лікаря

255 «Public Health. 6 th Report», London 1864, p. 31.

256 Там же, стор. 30. Д-р Сімон зауважує, що смертність лондонських
кравців і друкарів на 25—30 році життя в дійсності куди більша,
бо їхні лондонські підприємці одержують із села велике число молодих
людей до 30 років як «учнів» та «improvers» (які хочуть досконало вивчити
своє ремество). В перепису вони фігурують як лондонці, і через те
збільшують число людей, на яке обчислюється смертність у Лондоні,
хоч вони дають відносно менше число смертних випадків, ніж лондонці.
Велика частина з них, особливо у випадках тяжких недуг, повертається
на село. (Там же).

257 Тут мова про ковані цвяхи, відмінно від різаних, що їх фабрикують
машиновим способом. Див. «Children’s Employment Commission
З rd Report», p. XI, p. XIX, n. 125—130, p. 53, n. 11, p. 114, n. 487,
p. 137, n. 674.
