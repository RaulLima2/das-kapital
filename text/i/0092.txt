Її визначають дві обставини: посплітування відносин між кредиторами й винуватцями, так що А, одержавши гроші від свого винуватця Б, виплачує їх своєму кредиторові С і т. ін.,— і протяг часу між різними термінами платежів. Ланцюг послідовних платежів або перших метаморфоз, що відбуваються пізніш як доповнення, істотно відрізняється від раніш розглянутого посплітування рядів метаморфоз. В обігу засобів циркуляції зв’язок між продавцями й покупцями не просто тільки виражається. Самий цей зв’язок постає лише у грошовому обігу й разом із ним. Навпаки, рух засобів платежу виражає певний суспільний
зв’язок, що існував уже перед цим рухом.

Якщо продажі йдуть одночасно й один поруч одного, то це обмежує заміну маси монет швидкістю обігу. Навпаки, ці обставини становлять нову підойму в справі економії засобів платежу. З концентрацією платежів у тому самому місці природно розвиваються осібні установи й методи для їхнього вирівнювання, як от, приміром, virements [*] у середньовічному Ліоні. Треба лише порівняти між собою боргові зобов’язання А до В, В до С, С до А і т. д., щоб до певної межі скасувати їх навзаєм як
позитивні й неґативні величини. Таким чином доведеться виплатити тільки балянс боргів. Що масовіша концентрація платежів, то відносно менший балянс, отже, то менша й маса засобів платежу, що циркулюють.

Функція грошей як засобу платежу містить у собі безпосередню суперечність. Оскільки платежі вирівнюються, гроші функціонують лише ідеально як рахункові гроші, або міра вартостей. Оскільки ж доводиться робити справжні платежі, гроші
виступають не як засіб циркуляції, не як лише минуща й упосереднювальна форма обміну речовин, а як індивідуальне втілення суспільної праці, самостійне буття мінової вартості!, абсолютний товар. Ця суперечність вибухає у той момент промислових і торговельних криз, який зветься грошовою кризою. [99] "Вона постає лише там, де ланцюг послідовних платежів і штучна система вирівнювання їх є цілком розвинені. За загальних порушень цього механізму, хоч звідки вони виникли б, гроші раптом і безпосередньо перетворюються з лише ідеальної форми рахункових грошей на дзвінку монету. їх уже не може заступити звичайний товар. Споживна вартість товару стає нічого не вартою, і вартість його зникає перед його власного формою вартости. Ще напередодні буржуа, сп’янілий від розцвіту й пишаючись своєю вченістю, вважав гроші за порожню мрію. — Лише товар є гроші! — кричав він. — Лише гроші є товар! — лунає тепер по цілому

99 —  Цю грошову кризу, то в тексті її визначається як осібну фазу кожної загальної промислової й торговельної кризи, слід відрізняти від спеціального Гатунку кризи, що теж зветься грошовою кризою, алеж може виникати самостійно, так шо вона справляє на промисловість і торговлю лише відбитий вплив. Це такі кризи, що їхній центр руху є капітал-гроші, отже, безпосередня сфера їхня є банк, біржа, фінанси. (Примітка Маркса до третього видання).

* — установи, де провадять взаємне вирівнювання платежів. Ред.
