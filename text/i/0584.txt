різного віку, то число їх зменшилося з 1.241.269 в 1851 р до
1.163.217 в 1861 р.149 Тим-то, коли генеральний англійський
реєстратор справедливо зауважує: «Приріст числа фармерів і
сільських робітників од 1801 р. не стоїть ні в якій пропорції
до приросту рільничого продукту»,150 то ця диспропорція ще
куди більше стосується до останнього періоду, коли позитивне
зменшення сільської робітничої людности відбувалось рівнобіжно
із збільшенням оброблюваної площі, інтенсифікацією культури,
нечуваною акумуляцією капіталу, вкладеного в землю і призначеного
для її оброблювання, нечуваним в історії англійської
аґрономії зростанням кількости рільничого продукту, буйним
підвищенням ренти землевласників і надзвичайним зростанням
багатства капіталістичних фармерів. Коли до цього всього додати
ще безперервне швидке поширення міських ринків збуту й
панування вільної торговлі, то сільського робітника post tot
discrimina rerum,* нарешті, поставлено в такі умови, які secundum
artem** мусіли були зробити його безмежно щасливим.

Навпаки, професор Роджерс доходить такого висновку, що
становище сільського робітника за наших часів надзвичайно
погіршало не лише порівняно з становищем його попередника
в останній половині XIV століття і в XV столітті — про це й
казати годі — але й порівняно з становищем його попередника
періоду від 1770 р. до 1780 р., що «він знов став кріпаком», і
до того ж кріпаком погано годованим і погано забезпеченим щодо
житла.151 Д-р Джуліян Гентер у своєму епохальному звіті про
житлові умови сільських робітників каже: «Кошти існування
hind’a (назва сільського робітника за часів кріпацтва) фіксовано
в розмірі якнайнижчої суми, що на неї він може жити... його
заробітна плата й притулок не стоять ні в якій пропорції до зиску,
що мають видушити з нього. Він є нуль у рахунках фармера.152
Засоби його існування завжди розглядають як сталу величину»,153
«Щождо дальшого зменшування його доходу, то він може сказати:
nihil habeo, nihil euro.**** Йому будучина не страшна, бо

149    Число пастухів овець збільшилося з 12.517 до 25.559.

150 «Census etc.», vol. II, р. 36.

151    Rogers: «A History of Agriculture and Prices in England», Oxford
1866, vol. I, p. 693, «The peasant has again become a serf». Там же, стор. 10.
П. Роджерс належить до ліберальної школи, він особистий приятель
Кобдена і Брайта, отже, зовсім не laudator temporis acti.***

152 «Public Health. Seventh Report», London 1865, p. 242. «The cost of
the hind is fiked at the lowest possible amount on which he can live... the
supplies of wages or shelter are not calculated on the profit to be derived
from him. He is a zero in farming calculations». Тим-то немає нічого незвичайного
в тім, що або домовласник збільшує квартирну плату для робітника,
коли він почує, що робітник заробляє дещо більше, або фармер
зменшує робітникові заробітну плату, «бо його жінка найшла собі
роботу». (Там же).

153 Там же, стор. 135.

* — після стількох різних пригод. Ред.

** — згідно з теорією. Ред.

*** — хвалій минулих часів. Ред.

**** Нічого не маю, ні про що не дбаю. Ред.
