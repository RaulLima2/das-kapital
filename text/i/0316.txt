сили суспільної праці. Природні сили, як от пара, вода й т. д.,
що їх уживається до продуктивних процесів, теж нічого не
коштують. Але як людина потребує легенів, щоб дихати, так само
потребує вона якогось «витвору людської руки», щоб продук-
тивно споживати природні сили. Водяне колесо потрібне, щоб
експлуатувати рушійну силу води, парова машина—щоб експлуа-
тувати пружність пари. З наукою справа така сама, як і з силами
природи. Коли вже відкрито закон про відхилення магнетової
голки у сфері дії електричного струму або про утворення магне-
тизму в залізі електричним струмом, то ці закони не коштують
ані шеляга.108 Але, щоб експлуатувати ці закони для телеграфії
і т. д., треба дуже дорогого та складного апарату. Як ми бачили,
машина не витискує знаряддя. З карликового знаряддя людського
організму виростає воно розміром та кількістю на знаряддя меха-
нізму, створеного людиною. Капітал примушує тепер робітника
працювати не ручним знаряддям, а машиною, що сама орудує
своїм знаряддям. Тим то, коли на перший же погляд ясно, що
велика промисловість, включаючи в процес продукції велетен-
ські природні сили та природознавство, мусить надзвичайно
підвищити продуктивність праці, то ніяк не є так само ясно,
чи не купується цю підвищену продуктивну силу збільшеною
витратою праці на другому боці.* * Подібно до кожної іншої скла-
дової частини сталого капіталу машина не утворює вартості!,
але віддає свою власну вартість продуктові, що для його про-
дукції вона служить. Оскільки вона має вартість, і тому перено-
сить цю вартість на продукт, остільки вона й становить складову
частину вартости продукту. Замість його здешевлювати, вона
удорожчує його відповідно до своєї власної вартости. І це ясна
річ, що машина та розвинена система машин, цей характеристич-
ний засіб праці великої промисловости, мають куди більшу вар-
тість, аніж засоби праці ремісничого або мануфактурного ви-
робництва.

Насамперед треба тут зауважити, що машина завжди цілком
увіходить у процес праці й завжди тільки частинно в процес
утворення вартости. Вона ніколи не додає більше вартости,
ніж пересічно втрачає через своє зужиткування. Отже, є велика

108    Наука взагалі «нічого» не коштує капіталістові, та це ані трохи
не заважає йому експлуатувати її. Капітал присвоює собі «чужу» науку
так само, як і чужу працю. Але «капіталістичне» присвоєння й «особисте»
присвоєння, чи то науки, чи то матеріяльного багатства — це цілком різні
речі. Сам д-р Юр нарікав на грубу необізнаність з механікою його любих
фабрикантів, що експлуатують машини, а Лібіґ оповідає про таке неуцтво
в хемії англійських хемічних фабрикантів, від якого волосся стає дибом.

* У французькому виданні це місце подано так: «Тим то, коли на
перший же погляд ясно, що механічна промисловість, включаючи в свій
склад науку та велетенські природні сили, надзвичайно підвищує про-
дуктивність праці, то можна, однак, запитати, чи не втрачається на дру-
гому боці те, що виграється на одному, чи економізується вживанням
машин більше праці, ніж коштує їх продукція та утримання» («Le Capital
etc.» , v. I, ch. XV, p. 168). Ped.
