і не може і не бажає випустити! Безмежна відвага, сполучена
з в’юнкістю вужа, з якою він викручується з неможливих ситуацій,
героічне презирство до одержаних стусанів, нестримно швидке
присвоювання чужих праць, нахабне шахрайство реклами, організація
слави за допомогою шумихи приятелів — хто може зрівнятися
з ним в усьому цьому?

Італія — країна класичності. Починаючи з тих великих часів,
коли там зійшла зоря сучасного світу, вона породила величні
характери недосяжно-класичної довершеності, від Данте до
Гарібальді. Але й часи приниження і чужоземного панування
залишили їй класичні характери, серед них два особливо рельєфні
типи: Сганареля і Дулькамару. Класичну єдність обох ми
бачимо втіленою в нашому illustre Лоріа.

На закінчення я мушу повести своїх читачів за океан. У НьюЙорку
пан доктор медицини Джордж Штібелінг теж знайшов
розв’язання проблеми, і при тому надзвичайно просте. Таке
просте, що ні одна людина ні по цей, ні по той бік океану не
схотіла його визнати, в наслідок чого він страшенно розгнівався
і в безконечному ряді брошур та газетних статтей по обидва
боки океану гірко скаржився на таку несправедливість. В „Neue
Zeit“ йому, правда, сказали, що все його розв’язання грунтується
на помилці в обрахунку. Але це не могло його стурбувати;
Маркс, мовляв, теж зробив помилки в обрахунках і, однак,
в багатьох речах він має рацію. Отже, погляньмо на Штібелінгове
розв’язання.

„Я беру дві фабрики, які працюють однаковий час з однаковим
капіталом, але з різним відношенням сталого і змінного
капіталу. Весь капітал (с + υ) я припускаю — y і позначаю ріжницю
у відношенні сталого капіталу до змінного через х. На
фабриці І y = с + υ, на фабриці II у = (с — х) + (υ + х). Отже,
норма додаткової вартості на фабриці І = m υ а на фабриці II =
m υ + x. Зиском (р) я називаю всю додаткову вартість (m), на
яку збільшується весь капітал у, або c + υ, на протязі даного
часу; отже, р = m. Тому норма зиску на фабриці І = p y, або
m c + υ, а на фабриці II так само = p y, або m (c — x) + (υ + x), тобто
так само = m c + υ. Отже, проблема... розв’язується таким спо-

собом, що на основі закону вартості при застосуванні однакового
капіталу і однакового часу, але неоднакових кількостей
живої праці, з зміни норми додаткової вартості постає однакова
пересічна норма зиску“ (G. С. Stiebeling: „Das Wertgesetz und die
Profitrate“. New York, John Heinrich).
