в одних суперечність усунена негативно, а в других — по-
зитивно.

Досі ми розглядали розвиток кредитної системи — і вміщене
в ній приховане скасування (Aufhebung) капіталістичної власності—
головним чином щодо промислового капіталу. В дальших роз-
ділах ми розглядаємо кредит щодо капіталу, що дає процент, як
такого, а також його вплив на цей останній, як v ту форму, що
її він при цьому набирає; при цьому нам взагалі доведеться ще
зробити декілька зауважень специфічно економічного характеру.

Але попереду ще таке:

Якщо кредитна система виступає як головна підойма пере-
продукції та надмірної спекуляції в торгівлі, то тільки тому,
що процес репродукції, який по своїй природі є еластичний,
форсується тут до крайніх меж, і при тому форсується тому,
що значна частина суспільного капіталу застосовується його
невласниками, які через це пускаються в справи цілком інакше,
ніж власник, який, оскільки він функціонує сам, боязливо зважує
межі свого приватного капіталу. Це тільки показує, що зро-
стання вартості капіталу, основане на антагоністичному характері
капіталістичного виробництва, допускає дійсний, вільний розви-
ток тільки до певного пункту, отже, в дійсності утворює для ви-
робництва імманентні окови й межі, які постійно прориваються
кредитною системою.89 Тому кредитна система прискорює мате-
ріальний розвиток продуктивних сил і утворення світового ринку,
доведення яких як матеріальних основ нової форми виробництва
до певного ступеня розвитку є історичним завданням капіталі-
стичного способу виробництва. Одночасно кредит прискорює на-
сильні вибухи цієї суперечності, кризи, і тим самим посилює еле-
менти розкладу старого способу виробництва.

Імманентний кредитній системі двобічний характер: з одного
боку, розвивати рушійну силу капіталістичного виробництва,
збагачення експлуатацією чужої праці, до найчистішої і найко-
лосальнішої системи гри й шахрайства і дедалі більше обмежу-
вати число тих небагатьох, що; експлуатують суспільне багат-
ство; а з другого боку, становити перехідну форму до нового
способу виробництва, — ця двобічність і надає головним провіс-
никам кредиту від Ло до Ісаака Перейри їх приємного міша-
ного характеру шахрая і пророка.

89 Th. Chalmers. [,On Political Economy etc.“ London 1832.)
1680—27
