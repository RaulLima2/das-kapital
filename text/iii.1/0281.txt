В ході наукового аналізу як вихідний пункт утворення загаль-
ної норми зиску виступають промислові капітали і конкуренція
між ними, і тільки пізніше вноситься поправка, доповнення і моди-
фікація в наслідок втручання купецького капіталу. В ході історич-
ного розвитку справа стоїть якраз навпаки. Капітал, який спочатку
визначає ціни товарів більш чи менш по їх вартостях, є торго-
вельний капітал, а та сфера, в якій вперше утворюється загальна
норма зиску, є сфера циркуляції, яка опосереднює процес ре-
продукції. Первісно промисловий зиск визначається торговельним
зиском. Тільки після того, як капіталістичний спосіб виробництва
вкорінюється і виробник сам стає купцем, торговельний зиск
зводиться до тієї відповідної частини сукупної додаткової вар-
тості, яка припадає торговельному капіталові як відповідній
частині сукупного капіталу, занятого в суспільному процесі ре-
продукції.

При додатковому вирівненні зисків в наслідок втручання
купецького капіталу виявилось, що у вартість товару не вхо-
дить ніякий додатковий елемент на авансований грошовий капі-
тал купця, що надбавка до ціни, завдяки якій купець одер-
жує свій зиск, дорівнює тільки тій частині вартості товару, яку
продуктивний капітал не зараховує в ціну виробництва товару,
поступається нею. З цим грошовим капіталом справа стоїть
саме так, як з основним капіталом промислового капіталіста,
оскільки його не спожито і, отже, його вартість не становить
ніякого елементу вартості товару. Саме в ціні, по якій купець
купує товарний капітал, він заміщає в грошах його ціну вироб-
ництва = Г. Його продажна ціна, як це викладено раніше, = Г + ΔГ, при чому ΔГ виражає надбавку до ціни товару,
визначувану загальною нормою зиску. Отже, якщо він продає
товар, то до нього повертається, крім Δ Г, первісний грошовий
капітал, авансований ним на купівлю товарів. Тут знов таки
виявляється, що його грошовий капітал взагалі є не що інше,
як перетворений у грошовий капітал товарний капітал проми-
слового капіталіста, який так само мало може впливати на ве-
личину вартості цього товарного капіталу, як коли б цей остан-
ній був проданий не купцеві, а безпосередньо останньому спо-
живачеві. Фактично він тільки антиципує оплату товару цим
останнім. Однак, це правильно тільки в тому випадку, коли, як
ми це досі припускали, купець не робить ніяких додаткових
витрат, або коли йому, крім грошового капіталу, який він му-
сить авансувати на купівлю товару у виробника, не доводиться
в процесі метаморфози товарів, купівлі й продажу, авансувати
ніякого іншого капіталу, обігового чи основного. Однак, як ми
це бачили при розгляді витрат циркуляції (книга II, розд. VI),
це не так. І ці витрати циркуляції виступають почасти як ви-
трати, які купець може покласти на інших агентів циркуляції,
почасти як витрати, які безпосередньо зв’язані з його специфіч-
ним підприємством.