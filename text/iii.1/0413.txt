III.	Утворення акційних товариств. Звідси:

1)	Неймовірне розширення розмірів виробництва і підпри-
ємств, які для поодиноких капіталів були неможливі. Разом з тим ”'
такі підприємства, які раніше були державними підприємствами,
стають суспільними.

2)	Капітал, який сам по собі грунтується на суспільному
способі виробництва і передбачає суспільну концентрацію за-
собів виробництва та робочих сил, набирає тут безпосередньо
форми суспільного капіталу (капіталу безпосередньо асоційова-
них індивідів) у протилежність до приватного капіталу, а його
підприємства виступають як суспільні підприємства у проти-
лежність до приватних підприємств. Це — скасування (Aufhebung)
капіталу як приватної власності в межах самого капіталістич-
ного способу виробництва.

3)	Перетворення дійсно функціонуючого капіталіста в про-
стого управителя, завідувача чужим капіталом, а власників
капіталу — в простих власників, у простих грошових капіта-
лістів. Якщо навіть одержувані ними дивіденди містять у собі
процент і підприємницький дохід, тобто весь зиск (бо утри-
мання управителя є, або має бути, просто заробітною платою за
певного роду вправну працю, ціна якої регулюється на ринку
праці, як і ціна всякої іншої праці), то все ж весь цей зиск
одержується тільки в формі процента, тобто як проста вина-
города за власність на капітал, яка таким чином цілком відокрем-
люється від функції в дійсному процесі репродукції, подібно
до того як ця функція в особі управителя відокремлюється від
власності на капітал. Таким чином зиск виступає (вже не одна
тільки частина його, процент, який дістає своє виправдання
в зиску позичальника) як просте привласнення чужої додаткової
праці, яке виникає з перетворення засобів виробництва в капі-
тал, тобто з їх відчуження від дійсних виробників, з їх проти-
лежності як чужої власності до всіх дійсно діючих у вироб-
ництві індивідів, від управителя до останнього поденника.

В акційних товариствах функція відокремлена від власності на
капітал, отже й праця цілком відокремлена від власності на
засоби виробництва і на додаткову працю. Це — результат най-
вищого розвитку капіталістичного виробництва, необхідний
перехідний пункт до зворотного перетворення капіталу у влас-
ність виробників, але вже не у приватну власність поодиноких
виробників, а в їх власність як асоційованих виробників, у без-
посередньо суспільну власність. З другого боку, це перехід-
ний пункт до перетворення всіх функцій у процесі репродукції,
досі ще зв’язаних з власністю на капітал, у прості функції асо-
ційованих виробників, у суспільні функції.

Раніше ніж піти далі, слід ще відзначити такий економічно
важливий факт: через те що зиск набирає тут чисту форму про-
цента, то такі підприємства можливі й тоді, коли вони дають самий
тільки процент, і це — одна з тих причин, які затримують падіння