самого роду і приблизно тієї самої якості продавались по їх
вартостях, потрібні дві умови:

Поперше, різні індивідуальні вартості мусять вирівнятися
в одну суспільну вартість, описану вище ринкову вартість, а для
цього потрібна конкуренція між виробниками того самого роду
товарів, а також наявність ринку, на якому вони разом про-
понують свої товари. Для того, щоб ринкова ціна товарів, то-
тожних між собою, але вироблюваних при обставинах різного
індивідуального забарвлення, відповідала ринковій вартості, не
відхилялась від неї, не підвищувалась і не знижувалась проти
неї, потрібно, щоб тиснення, яке справляють один на одного
різні продавці, було досить велике для того, щоб кинути на
ринок масу товарів, відповідну суспільній потребі, тобто таку
кількість їх, за яку суспільство спроможне заплатити ринкову
вартість. Якщо маса продуктів перевищує цю потребу, то то-
вари мусять бути продані нижче їх ринкової вартості; навпаки,
вони мусили б бути продані вище їх ринкової вартості, якщо
маса продуктів була б не досить велика, або—-що те саме —
якщо тиснення конкуренції серед продавців було б не досить
значним, щоб примусити їх подати цю масу товарів на ринок.
Коли б ринкова вартість змінилась, то змінилися б і умови,
на яких могла б бути продана сукупна маса товарів. Якщо рин-
кова вартість падає, то суспільна потреба (яка тут завжди
є платоспроможна потреба) пересічно розширюється і може
в певних межах поглинути більші маси товарів. Якщо ринкова
вартість підвищується, то суспільна потреба на товари скоро-
чується і поглинає менші маси їх. Тому, якщо попит і подання
регулюють ринкову ціну або, точніше, відхилення ринкових цін
від ринкової вартості, то, з другого боку, ринкова вартість ре-
гулює відношення попиту й подання або той центр, навколо
якого коливанйя попиту й подання примушують коливатись
ринкові ціни.

Якщо розглянемо справу ближче, то побачимо, що умови,
які мають силу для вартості окремих товарів, репродукуються
тут як умови, що мають силу для вартості сукупної суми то-
варів певного роду; а капіталістичне виробництво з самого
початку є масове виробництво; та й при інших, менш розви-
нених способах виробництва, товари,— принаймні, головні то-
вари,— вироблювані в незначних кількостях, як спільний про-
дукт, хоча й багатьох дрібних виробників, концентруються на
ринку великими масами в руках відносно небагатьох купців,
нагромаджуються і продаються ними як спільний продукт цілої
галузі виробництва або більшої чи меншої частини її.

Зауважмо тут цілком мимохідь, що „суспільна потреба“,
тобто те, що регулює принцип попиту, істотно зумовлюється
відношенням різних класів одного до одного і їх взаємним
економічним становищем, а значить, поперше, відношенням су-
купної додаткової вартості до заробітної плати і, подруге,
