ВІДДІЛ ДРУГИЙ

ПЕРЕТВОРЕННЯ ЗИСКУ В ПЕРЕСІЧНИЙ ЗИСК

Розділ восьмий

РІЗНИЙ СКЛАД КАПІТАЛУ В РІЗНИХ ГАЛУЗЯХ ВИРОБНИЦТВА
І ВІДМІННІСТЬ В НОРМАХ ЗИСКУ, ЯКА ВИПЛИВАЄ ЗВІДСИ

В попередньому відділі між іншим було показано, яким чином
при незмінній нормі додаткової вартості може змінюватись, підви-
щуватись чи падати норма зиску. -В цьому розділі ми припу-
скаємо, що ступінь експлуатації праці, а тому й норма додат-
кової вартості і довжина робочого дня в усіх сферах виробництва,
на які розпадається суспільна праця даної країни, є однакової вели-
чини, однакової висоти. Відносно багатьох відмінностей в експлуата-
ції праці в різних сферах виробництва вже А. Сміт докладно показав,
що вони вирівнюються всілякими дійсними або основаними на пе-
редсуді компенсуючими обставинами, і тому, як відмінності тільки
позірні й минущі, не повинні братися до уваги при дослідженні за-
гальних співвідношень. Інші відмінності, наприклад, у висоті заро-
бітної плати, грунтуються здебільшого на згаданій вже у вступі до
першої книги, стор. 49*, ріжниці між простою і складною працею
і ніяк не зачіпають ступеня експлуатації праці в різних сферах
виробництва, хоч і роблять дуже неоднаковою долю робітників
в цих різних сферах. Якщо, наприклад, праця майстра по золоту
оплачується дорожче, ніж праця поденника, то додаткова праця
майстра по золоту створює також у такій самій пропорції більше
додаткової вартості, ніж її створює додаткова праця поденника.
І якщо вирівнювання заробітних плат і робочих днів, а тому й
норм додаткової вартості між різними сферами виробництва
і навіть між різними капіталовкладеннями однієї і тієї самої
сфери виробництва затримується багатьма різними місцевими
перешкодами, то все ж воно все більше й більше здійснюється
разом з прогресом капіталістичного виробництва і підпорядку-
ванням усіх економічних відносин цьому способові виробництва.

* Стор. 9 рос. вид. 1935 р. Ред. укр. перекладу.
