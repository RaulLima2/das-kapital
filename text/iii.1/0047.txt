Відділ перший

Перетворення додаткової вартості в зиск
І норми додаткової вартості в норму зиску

Розділ перший

Витрати виробництва (козтрреіб) і зиск

В першій книзі були досліджені ті явища, які представляє капіталістичний
процес виробництва, взятий сам по собі, як безпосередній
процес виробництва, при чому ще залишались осторонь
усі вторинні впливи чужих йому обставин. Але цей безпосередній
процес виробництва ще не вичерпує життьового шляху капіталу.
В дійсному світі він доповнюється процесом циркуляції,
який становив предмет досліджень другої книги. Там, саме в
третьому відділі, при розгляді процесу циркуляції як опосереднення
суспільного процесу репродукції, виявилось, що капіталістичний
процес виробництва, розглядуваний у цілому, є єдність
процесу виробництва і циркуляції. Завдання цієї третьої книги
не може полягати в тому, щоб дати загальні міркування про цю
єдність. Навпаки, тут треба знайти і описати ті конкретні форми,
які виростають з процесу руху капіталу, розглядуваного як
ціле. В своєму дійсному русі капітали протистоять один одному
в таких конкретних формах, для яких форма капіталу в безпосередньому
процесі виробництва, як і його форма в процесі циркуляції,
виступають тільки як особливі моменти. Отже, ті форми
капіталу, які ми описуємо в цій книзі, крок за кроком наближаються
до тієї форми, в якій вони виступають на поверхні
суспільства, в діянні різних капіталів один на одного, в конкуренції
і в звичайній свідомості самих діячів виробництва.

Вартість кожного капіталістично виробленого товару Т зображується
у формулі: Т = c + v + m. Якщо ми від цієї вартості
