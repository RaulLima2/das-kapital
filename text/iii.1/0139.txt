1861—1864 рр. Американська громадянська війна. Cotton Famine [бавовняний
голод]. Найбільший приклад перерви в процесі виробництва в наслідок
недостачі й дорожнечі сировинного матеріалу

1860    рік. Квітень. „Щодо стану справ, то я радий можливості
повідомити вас, що, не зважаючи на високу ціну сировинних
матеріалів, всі галузі текстильної промисловості, за винятком
шовку, працювали протягом останнього півроку дуже добре...
В деяких бавовняних округах робітників шукали шляхом оголо-
шень, і робітники йшли туди з Норфолька та інших землеробських
графств... Як видно, в усіх галузях промисловості панує велика не-
достача сировинного матеріалу. Тільки... ця недостача тримає нас
у певних межах. В бавовняній промисловості число новозбудо-
ваних фабрик, розширення наявних фабрик і попит на робітни-
ків, мабуть, ніколи ще не досягали такого високого рівня, як
тепер. Скрізь і всюди шукають сировинного матеріалу“ („Rep.
of Insp. of Fact., April 1860“ [стор. 57]).

1860    рік. Жовтень. „Стан справ у бавовняних, шерстяних
і льонопрядільних округах був добрий; в Ірландії він, як кажуть,
вже більше року навіть „дуже добрий“, і був би ще кра-
щий, коли б не висока ціна на сировинний матеріал. Пряділь-
ники льону, здається, з більшим нетерпінням, ніж будьколи,
чекають відкриття індійських джерел постачання за допомогою
залізниць і відповідного розвитку індійського землеробства, щоб,
нарешті... добитися відповідного їх потребам подання льону“
(„Rep. of Insp. of Fact., Oct. 1860“, стор. 37).

1861    рік. Квітень. „Стан справ у даний момент пригнічений...
деякі бавовняні фабрики працюють неповний час і багато шов-
кових фабрик працюють тільки частково. Сировинний матеріал
дорогий. Майже в усіх галузях текстильної промисловості
ціна його вища, ніж та, при якій він міг би бути перероблений
для маси споживачів“ („Rep. of Insp. of Fact., April 1861“, стор. 33).

Тепер виявилось, що в 1860 році в бавовняній промисловості
була перепродукція; наслідки цього давалися взнаки ще протя-
гом ближчих років. „Потрібно було від двох до трьох років,
поки світовий ринок поглинув перепродукцію 1860 року“ („Rep.
of Insp. of Fact., October 1863“, стор. 127). „Пригнічений стан
ринків бавовняних фабрикатів у Східній Азії, на початку 1860 року,
справив відповідний зворотний вплив на стан справ у Блекберні,
де пересічно 30 000 механічних ткацьких верстатів майже ви-
ключно заняті у виробництві тканин для цього ринку. В наслідок
цього попит на працю був уже тут обмеженим багато міся-
ців перед тим, як став відчутним вплив бавовняної блокади...
На щастя, це уберегло багатьох фабрикантів від краху. Запаси,
поки їх тримали на складах, підвищились у своїй вартості, і та-
ким чином уникнуто було того жахливого знецінення, яке
інакше при такій кризі було б неминучим“ („Rep. of Insp. of
Fact., Oct. 1862“, стор. 28, 29 [30]).
