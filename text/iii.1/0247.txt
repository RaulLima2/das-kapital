Періодичне знецінення наявного капіталу, що є імманентним
капіталістичному способові виробництва засобом затримувати
падіння норми зиску і прискорювати нагромадження капітальної
вартості шляхом утворення нового капіталу, порушує дані від-
носини, в яких відбувається процес циркуляції і репродукції
капіталу, і тому воно супроводиться раптовими зупиненнями й
кризами процесу виробництва.

Відносне зменшення змінного капіталу порівняно з сталим,
яке йде рука в руку з розвитком продуктивних сил, дає стимул
зростанню робітничого населення і в той же час постійно створює
штучне перенаселення. Нагромадження капіталу, розглядуване
щодо вартості, уповільнюється, в наслідок падіння норми зиску, і
разом з тим ще більше прискорюється нагромадження споживних
вартостей, тимчасом як це останнє знов таки приводить до при-
скореного ходу нагромадження, розглядуваного щодо вартості.

Капіталістичне виробництво постійно намагається перебороти
ці імманентні йому межі, але воно переборює їх тільки такими
засобами, які ставлять перед ним ці межі знову і в ще коло-
сальнішому масштабі.

Справжня межа капіталістичного виробництва є сам капітал,
є те, що капітал і самозростання його вартості являє собою
вихідний і кінцевий пункт, мотив і мету виробництва; що ви-
робництво є тільки виробництво для капіталу, а не навпаки:
засоби виробництва не є просто засобами для все ширшого й
ширшого розвитку життьового процесу суспільства виробників.
Межі, в яких тільки й може рухатись збереження і зростання
капітальної вартості, яке грунтується на експропріації і зубо-
женні широких мас виробників, — ці межі постійно приходять
через це в суперечність з методами виробництва, які капітал
мусить застосовувати для своєї мети і які спрямовані до необмеже-
ного збільшення виробництва, до виробництва як самоцілі, до бе-
зумовного розвитку суспільних продуктивних сил праці. Засіб —
безумовний розвиток суспільних продуктивних сил — вступає
в постійний конфлікт з обмеженою метою — збільшенням вар-
тості наявного капіталу. Тому, якщо капіталістичний спосіб ви-
робництва є історичний засіб для розвитку матеріальної про-
дуктивної сили і для створення відповідного їй світового ринку, то
він разом з тим становить постійну суперечність між цим його
історичним завданням і відповідними йому суспільними відно-
синами виробництва.

III.    Надмір капіталу при надмірі населення

З падінням норми зиску зростає той мінімум капіталу, який
потрібен окремому капіталістові для продуктивного вживання
праці, — потрібен як для експлуатації праці взагалі, так і для
того, щоб вживаний робочий час був робочим часом, не-
обхідним для виробництва товарів, щоб він не перевищував
