французькі й західньо-німецькі селяни. Про колонії ми тут не говоримо, бо
незалежний селянин розвивається там в інших умовах.

Вільна власність селянина, який сам господарює, очевидно, є найнормаль-
ніша форма земельної власности для дрібної продукції; тобто для такого способу
продукції, за якого посідання землі є умова власности робітника на продукт
його власної праці, і за якого, чи буде хлібороб вільним власником, чи підлег-
лим, він в усякому разі завжди повинен сам, самостійно являючи як відокремленого
робітника, разом з своєю родиною, продукувати засоби свого існування. Власність
на землю так само потрібна для цілковитого розвитку цього способу продукції,
як власність на знаряддя для вільного розвитку ремісничої продукції. Вона
становить тут базу для розвитку особистої самостійности. Вона є доконечний
переходовий пункт для розвитку самого хліборобства. Причини, з яких вона
гине, показують, які є її межі. Вони такі: знищення сільської хатньої промис-
ловости, що становить нормальне доповнення до неї, в наслідок розвитку
великої промисловости; поступове зубожіння і виснаження землі, що підлягає
цій культурі; узурпація великими земельними власниками громадської власно-
сти, яка всюди являє собою друге доповнення парцелярного господарства і
тільки й дає йому можливість держати худобу; конкуренція великого господар-
ства, чи провадиться його як плянтаторське господарство, чи капіталістично.
Поліпшення в хліборобстві, які призводять, з одного боку, до пониження цін
хліборобських продуктів, і, з другого боку, потребують збільшення витрат і
достатніших речових умов продукції, також сприяють загибелі цієї власности
на землю, як це було, наприклад, за першої половини ХVIII століття в Англії.

Парцелярна власність за своєю природою виключає: розвиток суспільних
продуктивних сил праці, суспільні форми праці, суспільну концентрацію капі-
талів, скотарство в великому маштабі, прогресивне застосування науки.

Лихварство і податкова система всюди мусять її зубожувати. Витрата ка-
піталу на купівлю землі відтягає цей капітал від культури. Безконечне розпо-
рошення засобів продукції і відокремлення самих продуцентів. Величезне марно-
тратство людської сили. Проґресивне погіршення умов продукції і подорожчання
засобів продукції — доконечний закон парцелярної власности. Урожайні роки для
цього способу продукції є нещастям. 45).

Одно з специфічних лих дрібного хліборобства, коли воно зв’язане з віль-
ною власністю на землю, постає з того, що обробник витрачає капітал на ку-
півлю землі. (Те саме має силу і щодо переходової форми, коли великий помі-
щик витрачає капітал, поперше, на купівлю землі і, подруге, на те, щоб як
свій власний орендар господарювати на ній). При тій рухливості, якої набуває
тут земля як простий товар, зростає число перемін у володінні нею 46), так що
для кожного нового покоління з кожним поділом спадщини, земля, з погляду
селянина, знову виступає у вигляді витрати капіталу, тобто стає купленою
ним землею. Ціна землі становить тут переважний елемент індивідуальних фал-
шивих витрат продукції, або витрат продукції продукту для поодиноких проду-
центів.

Ціна землі є не що інше, як капіталізована і тому антиципована рента.
Коли хліборобство провадиться капіталістично, так що земельний власник одер-
жує тільки ренту, а орендар нічого не платить за землю, крім цієї щорічної
ренти, то ясно, що хоч витрата капіталу самим земельним власником на ку-
півлю землі є для нього процентодайним приміщенням капіталу, проте капітал
цей, не має ніякого чинення до капіталу приміщеного у саме хліборобство. Він
не являє собою ані частини основного капіталу, що тут функціонує, ані частини

45)    Див. тронну промову французького короля у Туке.
46)    Див. Meunier та Rubichon.
