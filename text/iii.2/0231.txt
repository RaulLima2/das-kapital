і раціональному обробленню, збереженню і поліпшенню самого ґрунту, розвива-
ються і в тому і в тому разі, тільки в різних формах, і в суперечках про ці спе-
цифічні форми лиха забувається його останню причину.

Дрібна земельна власність має за свою передумову, що рішуче переважна
більшість людности є сільська, і що за панівну форму праці є не суспільна, а ізольо-
вана праця; що, отже, в таких умовах виключається можливість багатства й розвитку
репродукції, так само його матеріяльних, як і інтелектуальних умов,— а тому
і умов раціональної культури. З другого боку, велика земельна власність ско-
рочує хліборобську людність до постійно знижуваного мінімуму, і протиставляє
їй дедалі більш ростучу, концентровану в великих містах промислову людність;
цим самим вона породжує умови, що спричинюють непоправну шкоду в процесі
суспільного обміну речовин, диктованого природними законами життя, в наслідок
чого сила ґрунту марнотратиться, а торговля виводить це марнотратство далеко
за межі власної країни (Лібіх).

Коли дрібна земельна власність створює клясу варварів, яка наполовину
стоїть поза суспільством, яка сполучає в собі всю брутальність первісних су-
спільних форм з усіма муками і всіма злиднями цивілізованих країн, то велика
земельна власність підтинає робочу силу в тій останній галузі, куди ховається
її примітивна енергія, і в якій вона зберігається як резервний фонд для від-
родження життєвої сили націй,— в самому селі. Велика промисловість і проми-
слово проваджене велике хліборобство діють поруч. Коли первісно вони відріз-
няються тим, що перша виснажає і руйнує більше робочу силу, отже, природну
силу людини, тимчасом як останнє більше безпосередньо природну силу землі,
то пізніше, з перебігом розвитку вони подають руку одне одному, так що про-
мислова система і в селі виснажає робітника, а промисловість і торгівля з свого
боку створюють для хліборобства засоби виснаження ґрунту.
