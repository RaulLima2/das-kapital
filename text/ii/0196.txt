тина ввесь час мусить бути в періоді циркуляції. Або, інакше кажучи, одна
частина може функціонувати як продуктивний капітал лише з тією умовою,
що другу частину, в формі товарового або грошового капіталу, вилучено
з власне продукції. Недобачати це — значить взагалі недобачати значення
й ролі грошового капіталу.

Нам треба тепер дослідити, яка ріжниця буде в обороті залежно від
того, чи будуть обидва відділи періоду обороту — робочий період і період
циркуляції — рівні один одному, чи робочий період буде більший
або менший, ніж період циркуляції, а потім дослідити, як це впливає на
закріплення капіталу в формі грошового капіталу.

Припустімо, що авансовуваний щотижня капітал в усіх випадках дорівнює
100 ф. стерл., а період обороту — 9 тижням; отже, що капітал, який
треба авансувати на кожен період обороту, дорівнює 900 ф. стерл.

І. Робочий період дорівнює періодові циркуляції

Цей випадок, хоч у дійсності він трапляється тільки як рідкий виняток,
мусить бути за вихідний пункт у дослідженні, бо відношення тут виступають
якнайпростіше й якнайнаочніше.

Два капітали (капітал І, авансований на перший робочий період, і додатковий
капітал II, що функціонує протягом періоду циркуляції капіталу І)
чергуються один по одному в своєму русі, не сплітаючись один з одним.
Тому, за винятком першого періоду, кожний з обох капіталів авансується
лише на свій власний період обороту. Період обороту хай буде,
як в наступних прикладах, 9 тижнів; отже, робочий період і період обігу
буде по 4 1/2 тижні. Тоді ми маємо таку схему року:

Таблиця 1

Капітал І

Періоди обороту    Робочі періоди    Авансовано    Періоди циркуляції
І. Тижні 1—9    Тижні 1—4 1/2    450 ф. ст. Тижні 4 1/2—9
II. „10—18    „ 10—13 1/2    450 „ „ 13 1/2 —18
III. „19—27 „19—22 1/2  450 „ „ 22 1/2 —27
IV. „28—36 „ 28—31 1/2    450 „ „ 31 1/2—36
V „ 37—45 „ 37—40 1/2   450 „ „  40 1/2 — 45
VI „ 46 — [54] „ 46—49 1/2   450 „ „ 49 1/2 — [54] 31

31 Тижні, що припадають на другий рік обороту, взято в дужки.
