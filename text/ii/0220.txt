25000 : 5 = 5000 ф. стерл. Коли поділити ці 5000 ф. стерл. на 500, то
матимемо число оборотів 10, цілком таке саме, як і для цілого капіталу
в 2500 ф. стерл.

Це пересічне обчислення, що за ним вартість річного продукту ділиться
на вартість авансованого капіталу, а не на вартість частини цього
капіталу, постійно застосовуваної в одному робочому періоді (отже, у нашому
прикладі, не на 400, а на 500, не на капітал І, а на капітал І + капітал
II), — це пересічне обчислення. Тут, де йдеться лише про продукцію
додаткової вартості, є абсолютно точне. Далі ми побачимо, що, з іншого
погляду, воно не зовсім точне, як і взагалі це пересічне обчислення не
зовсім точне. Інакше кажучи, воно задовільне для практичних цілей капіталіста,
але воно не виражає точно й досконало всіх реальних обставин обороту.

Досі ми одну частину вартости товарового капіталу лишали цілком
осторонь, а саме вміщену в ньому додаткову вартість, спродуковану та
долучену до продукту протягом процесу продукції. На неї тепер і треба
нам звернути увагу.

Коли припустити, що змінний капітал в 100 ф. стерл., який витрачається щотижня, продукує додаткову вартість в 100% = 100 ф. стерл., то змінний
капітал в 500 ф. стерл., котрий витрачається протягом п’ятитижневого періоду
обороту, випродукує додаткову вартість в 500 ф. стерл., тобто половина
робочого дня складається з додаткової праці.

Але коли 500 ф. стерл. змінного капіталу продукують 500 ф. стерл.
додаткової вартості, то 5000 ф. стерл. випродукують її
500 X 10 = 5000 ф. стерл. Проте, авансований змінний капітал = 500 ф. стерл. Відношення
всієї маси додаткової вартості, спродукованої протягом року, до суми
вартості авансованого змінного капіталу ми називаємо річною нормою додаткової
вартості. Отже, у цьому випадку, вона = 5000: 500 = 1000%.

Коли ближче аналізувати цю норму, то виявиться, що вона дорівнює тій
нормі додаткової вартості, яку авансований змінний капітал продукує
протягом одного періоду обороту, помноженій на число оборотів змінного
капіталу (а воно збігається з числом оборотів цілого обігового капіталу).

Авансований протягом одного періоду обороту змінний капітал в даному
випадку = 500 ф. стерл.; створена ним додаткова вартість теж = 500 ф. стерл. Тому норма додаткової вартости протягом одного періоду обороту = 500 m : 500 v = 100%. Ці 100%, помножені на 10, на число оборотів протягом року, дають 5000 m : 5000 v = 1000%.

Це має силу щодо річної норми додаткової вартості. Що ж до маси
додаткової вартости, отримуваної протягом певного періоду обороту, то
ця маса дорівнює вартості авансованого протягом цього періоду змінного
капіталу — в даному випадку = 500 ф. стерл., помноженій на норму
