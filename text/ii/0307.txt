талісти обох категорій, але при цьому гроші в усякому разі мають по-
ходити від цих капіталістів, бо ми вже закінчили обчислення з тими
грішми, що їх подали в циркуляцію робітники. Тут буває або так, що
капіталіст категорії II із свого грошового капіталу, який існує поряд ка-
піталу продуктивного, купує засоби продукції в капіталістів категорії І;
або, навпаки, капіталіст категорії І із свого грошового фонду, призначе-
ного на особисті витрати, не на витрачання як капітал, купує засоби
споживання в капіталістів категорії II. Як ми вже показали в відділі 1 і
II, ми мусимо в усякому разі припустити, що в руках капіталістів поряд
продуктивного капіталу є певні грошові запаси, — чи то для авансування
капіталу, чи то для витрачання доходу. Припустімо — пропорція не має
жодного значення для нашої цілі, — що капіталісти II авансують половину
грошей на закуп засобів продукції, щоб замістити свій сталий капітал,
а другу половину капіталісти І витрачають на споживання, а саме: під-
розділ II авансує 500 ф. стерл. і купує на них у І засоби продукції,
тим самим він заміщує in natura (разом з вищезгаданими 1000 ф. стерл.,
то походять від робітників) 3/4 свого сталого капіталу; підрозділ І на
одержані таким чином 500 ф. стерл. купує у II засоби споживання
і закінчує разом з тим циркуляцію т — г — т для половини тієї ча-
стини свого товарового капіталу, яка складається з т, реалізує цей продукт
свій в фонді споживання. В наслідок цього другого процесу 500 ф. стерл.
повертаються назад до рук II як грошовий капітал, що його капіталісти
II мають поряд свого продуктивного капіталу. З другого боку, І для
половини тієї частини т свого товарового капіталу, що лежить ще у
нього як продукт, антиципує — раніш, ніж цю частину продано — витра-
чання грошей в розмірі 500 ф. стерл. на закуп засобів споживання у II.
На ці самі 500 ф. стерл. II купує засоби продукції в І і таким чином
заміщує in natura ввесь свій сталий капітал (1000+500+500=2000),
тимчасом як І реалізував у засобах споживання всю свою додаткову
вартість. В загальному підсумку обмін товарів на суму в 4000 ф. стерл.
відбувся б за грошової циркуляції в 2000 ф. стерл. і при цьому вона
досягає такої величини лише тому, що, як подано у нас, увесь річний
продукт обмінюється разом, небагатьма великими порціями. Важлива
при цьому лише та обставина, що II підрозділ не лише знову пере-
творив на форму засобів продукції свій сталий капітал, репродукований
у формі засобів споживання, але що до нього, крім того, повертаються
ті 500 ф. стерл., що їх він авансував для циркуляції на закуп засобів
продукції; і що І підрозділ так само не лише знову одержав у грошовій
формі, як грошовий капітал, що його можна безпосередньо перетворити
на робочу силу, свій змінний капітал, репродукований ним у формі за-
собів продукції, але що до нього, крім того, повертаються знову ті
500 ф. стерл., що їх він витратив на закуп засобів споживання, перед про-
дажем частини додаткової вартости від свого капіталу, антиципуючи цей
продаж. Але вони повертаються до нього назад не в наслідок витрати,
що вже відбулася, а в наслідок дальшого продажу частини його товарового
продукту, що є носій половини його додаткової вартости.
