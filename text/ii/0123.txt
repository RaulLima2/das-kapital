гатьох галузях підприємств є звичка разом обчислювати витрати на ремонт з справжнім зношуванням основного капіталу в такий спосіб. Хай авансовий основний капітал буде 10.000 ф. стерл., а його життьовий період 15 років; річне зношування дорівнює тоді 666 2/3 ф. стерл. Але в дійсності зношування обчислюють лише на 10 років, тобто до ціни вироблюваних товарів щороку додають на зношування основного капіталу 1.000 ф. стерл. замість 666 2/3 ф. стерл.; інакше кажучи, на ремонтні роботи тощо утворюється резервний фонд в ЗЗЗ 1/3 ф. стерл. (Числа 10 і 15 беремо лише, як приклад). Отже, таку суму пересічно витрачається на ремонт для того, щоб основний капітал існував 15 років. Такий спосіб обчислення, звичайно, не заважає, щоб основний капітал і витрачуваний на ремонт додатковий капітал становили різні категорії. На ґрунті цього способу обчислення, напр., припускається, що мінімальна додача витрат на підтримання й поновлення пароплавів становить річно 15%, отже, час репродукції дорівнює 6 2/3 рокам. 60-х років управління англійської Peninsular and Oriental С° обчислювало щорічні витрати на це в 16%, що відповідає часові репродукції в 6 1/4 років. На залізницях середній час життя паровоза є 10 років, але, беручи на увагу ремонт, зношування беруть в 12 1/2%, і тому час життя сходить до 8 років. Для пасажирських і товарових вагонів зношування обчислюється в 9%, отже, час життя беруть в 11 1/9 років.

Законодавство щодо контрактів про винаймання будинків та інших речей, які є для їхніх власників основний капітал і здаються ними як такий, визнає повсюди ріжницю між нормальним зношуванням, що його спричиняють час, вплив природних сил і саме нормальне користання, і випадковими полагодженнями, які час від часу потрібні в нормальному протязі життя будинку й при нормальному користанні, на підтримання будинку в нормальному стані. Як загальне правило, ремонт першої відміни покладається на власників, а другої — на наймачів. Ремонтні роботи далі поділяється на звичайні й капітальні. Останні є часткове поновлення основного капіталу в його натуральній формі й теж покладається їх на власників, якщо тільки контракт не вимагає протилежного. Напр., згідно з англійськими законами:

«Наймач лише повинен тримати будівлі рік-у-рік в такому стані, щоб вони не пропускали вітру й води, оскільки це можливо без капітального ремонту; і взагалі він повинен дбати лише про такі полагодження, що їх можна назвати звичайними. Але навіть і тут доводиться брати на увагу вік і загальний стан відповідних частин будівлі в той час, коли наймач їх прийняв, бо він не повинен старий і зношений матеріал замінювати на новий, ні відшкодовувати зневартнення, щонеминуче постає під впливом часу і нормального користання» (Holdsworth, «Law of Landlord and Tenant», p. 90, 91).

Цілком відмінне так від покриття зношування, як і від робіт для зберігання й ремонту, є страхування, яке поширюється на руйнацію в наслідок незвичайних природних явищ, пожеж, поводей тощо. Воно
