III.	Пізніші економісти41)

Рікардо майже дослівно відтворює теорію А. Сміса: „Не можна не
погодитися, що всі продукти країни споживається, але дуже велика ріж-
ниця, чи споживають їх ті, хто репродукує іншу вартість, чи ті, хто
цього не робить. Коли ми кажемо, що дохід заощаджується й долуча-
ється до капіталу, то ми хочемо цим сказати, що частину доходу, долу-
чену до капіталу, споживають продуктивні робітники замість непродук-
тивних“. („Principles“, ch. VIII, р. 163).

Справді Рікардо цілком приймає теорію А. Сміса про розклад то-
варової ціни на заробітну плату й додаткову вартість (або змінний ка-
пітал і додаткову вартість). Він заперечує йому 1) щодо складових частин
додаткової вартости: він виключає земельну ренту як неодмінний елемент
додаткової вартости, 2) Рікардо розкладає ціну товару на ці скла-
дові частини. Отже, величина вартости для нього є prius*). Сума скла-
дових частин є для нього величина дана, як передумова, він виходить з
неї протилежно до А. Сміса, який часто робить навпаки, висновуючи,
всупереч своїм власним глибшим поглядам, величину вартости товару
post festum через додавання складових частин.

Рамсай заперечує Рікардові: „Рікардо забуває, що цілий продукт не
лише поділяється на заробітну плату й зиск, але що частина його по-
трібна також для заміщення основного капіталу“. („Аn Essay on the Dis-
tribution of Wealth Edinburgh 1836, p. 174). Рамсай розуміє під основ-
ним капіталом те саме, що я розумію під сталим: „Основний капітал
існує в такій формі, що в ній він хоч і сприяє продукції товару, який є
в процесі праці, але не сприяє утриманню робітників“ (стор. 59).

А. Сміс заперечував проти доконечного висновку з його розкладу
товарової вартости, отже, і вартости суспільного річного продукту на
заробітну плату й додаткову вартість, тобто на прості доходи: проти
висновку, що, згідно з ним, увесь річний продукт може бути спожитий.
Оригінальні мислителі ніколи не роблять абсурдних висновків. Вони зали-
шають це Сеям і Мак-Куллохам.

Справді Сей розглядає справу дуже легковажно. Те, що для одного є
авансування капіталу, для другого є дохід і чистий продукт, або був ним.
Ріжниця між гуртовим і чистим продуктом—суто-суб’єктивна, і „таким чином
сукупна вартість усіх продуктів розподілилась у суспільстві як дохід“ (Say,
Traité d’Economie Politique, 1817, II, p. 69).„ Ціла вартість кожного продукту
складається із зисків землевласників, капіталістів і тих, що працюють у
промисловості (заробітна плата фігурує тут як profits des industrieux**):
„тобто тих, що сприяли його виготовленню. Тому дохід суспільства до-
рівнює с п р о д у к о в а н і й   г у р т ов і й   в а р т о с т і, а не лише чистому
продуктові землі, як гадала секта економістів“ (фізіократи) (стор. 63).

Це відкриття Сеєве присвоїв собі між іншим також і Прудон.

41) Відси й до кінця розділу додаток з рукопису II.

*) prius — попереднє, дане наперед, попередня умова, передумова. Ред.

**) Profits des industrieux—зиски осіб, що працюють у промисловості. Ред.