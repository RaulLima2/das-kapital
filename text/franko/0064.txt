ІІ. Вивласненє хліборобів.

В Англії щезло кріпацтво дійсно в послідній части 14. віку. Огромна більшість людности тоді, а ще більше в 15. віці, се були свобідні хлібороби, дрібні посідачі ґрунтів, ґазди, — "хоть власність їх і була прикрита різними феодальними прикривками 3). В більших панських добрах замісць давнійших кріпаків-совтисів (bailiff) настали тепер свобідні арендаторі. Наємні робітники до хліборобства, се були по части самостійні ґазди-хлібороби, котрі при вільнім часі йшли до пана на заробок, а по части була се відрубна, стосунково і абсолютно мала верства властивих наймитів. І ті послідні на ділі були також самостійними ґаздами, бо крім платні одержували від пана також поле коло 4 екрів завбільшки і коттедж (хату). Притім порівно с прочими ґаздами вони допущені були до вживаня громадського ґрунту, т. є. толоки, де паслась їх худоба, і ліса, відки вони брали топливо, дерево, торф і пр. 4). У всіх краях Европи ціхує феодальну продукцію поділ ґрунту поміж як мож найбільше підданих. Сила феодального пана, як і сила кождого короля, полягала не в великости єго доходів, а в многоті єго підданих, а многота сеся залежала від многоти самостійних ґаздів, осілих на єго добрах 5). Хоть затим англійський край по норманськім завойованю поділено на величезні баронства, с котрих одно нераз містило в собі 900 анґльосаских льордств, то прецінь край той був покритий дрібними хліборобськими ґаздівствами, серед котрих тілько декуди розлягалися великі панські добра. Такі стосунки при рівночаснім росцвіті міст, котрий наступив в 15. віці, сприяли заможности люду, яку описує канцлєр державний Фортеске в своїх „Laudes Legum Angliae“, але при них не можливе було капіталістичне богацтво.

3)  Ще при кінци 17. віку звиж 4/5 усеї англійської людности були самостійні ґазди-хлібороби, як се стверджує Маколєй. (Macaulay: „The History of England“, Lond. 1854, v. I, p. 413). Я покликуюсь на Маколєя тим радше, що він сістематично фальшує історію і подібні факти стараєсь о кілько мож „обкроювати“.

4) Не тре забувати, що навіть і кріпак був не тілько властивцем — хоть за оплатою — тих часток ґрунту, котрі належали до єго дому, але був також співвластивцем громадських ґрунтів. (Порівн., що каже Мірабó про шльонських хліборобів в книжці: „De la Monarchie Prussiennе“, Londres 1788).

5) Японія зі своїм чисто феодальним упорядкованєм ґрунтової власности і розвитим дрібним ґосподарством хліборобським вказує далеко вірнійший образ середновікової Европи, ніж усі накупі наші історії, звичайно закаламучені буржоазними пересудами. Се, бач, дуже вигідна річ — „ліберальствувати“ на кош(т) середних віків!
