частина пустирів і торфовищ, що їх раніш не використовували,
служить тепер для поширення скотарства. Дрібні й середні
фармери — я залічую сюди всіх тих, що обробляють не більше
як 100 акрів землі — все ще становлять приблизно \sfrac{8}{10} із загального
числа. 186c  Конкуренція капіталістичної рільничої продукції
щораз більше й більше душить їх, і тим то вони постійно постачають
клясі найманих робітників нових рекрутів. Однісінька
велика промисловість Ірляндії, фабрикація полотна, потребує
порівняно мало дорослих робітників-чоловіків і, не зважаючи
на її поширення після подорожчання бавовни в 1861—1866 рр.,
вона взагалі вживає лише порівняно незначну частину людности.
Як усяка інша велика промисловість, вона постійними коливаннями
у своїй власній сфері постійно продукує відносне перелюднення,
навіть і за абсолютного зростання маси робітників, яку
вона поглинає. Злидні сільської людности є за п’єдестал для велетенських
фабрик сорочок тощо, робітнича армія яких розпорошена
здебільшого по селах. Тут ми знову таки бачимо змальовану
раніш систему домашньої праці — систему, де недостатня
плата за роботу і надмірна праця служать за методичні засоби
продукувати «зайвих» робітників. Нарешті, хоч зменшення людности
не має тут таких руйнаційних наслідків, як у країні з розвиненою
капіталістичною продукцією, проте й тут воно відбувається
не без постійного зворотного впливу на внутрішній ринок.
[Еміґрація лишає по собі не лише порожні будинки, але й зруйнованих
квартироздавців].* * Та прогалина, що її створює тут
еміґрація, не лише зменшує місцевий попит на працю, але також
і доходи дрібних крамарів, ремісників, взагалі дрібних промисловців.
[Кожне нове виселення перетворює частину дрібної середньої
кляси на пролетарів].* Звідси зменшення доходів між
60 і 10 фунтами стерлінґів у таблиці Е.

Ясну картину становища сільських поденників в Ірляндії
ми маємо у звітах інспекторів ірляндської адміністрації в справах
про бідних (1870).186d Урядовці такого уряду, що тримається
лише за допомогою баґнетів і стану облоги, то явного, то прихованого,
мусять бути обережними у висловах, чим їхні колеґи
в Англії нехтують; а проте вони не дозволяють своєму урядові
уколисувати себе ілюзіями. За їхніми відомостями, рівень
заробітної плати на селі, і досі все ще дуже низький, все ж за
останні двадцять років підвищився на 50—60\% і становить
тепер пересічно 6—9 шилінґів на тиждень. Але за цим позір-

186с Примітка до другого видання. Згідно з однією таблицею в Murphy:
«Ireland, Industrial, Political and Social», 1870, 94,6\% усіх земель
є фарми, менші від 100 акрів кожна і 5,4\% — фарми понад 100 акрів.

186d «Reports from the Poor Law Inspectors on the wages of Agricultural
Labourers in Dublin, 1870». Порівн. також «Agricultural Labourers
(Ireland) Return etc. dated 8th March 1861», London, 1862.

* Заведене у прямі дужки ми беремо з другого німецького видання.
Ред.
