\parcont{}  %% абзац починається на попередній сторінці
\index{i}{0593}  %% посилання на сторінку оригінального видання
завширшки, кухня 6 футів заввишки; спальня без вікна, печі,
дверей, без жодної відтулини, крім виходу, без садка. Недавно
мешкав тут один чоловік з двома дорослими дочками й одним
дорослим сином; батько й син спали на ліжку, дочки у сінцях.
Поки родина жила тут, у кожної було по дитині, але одна пішла
родити до робітного дому й потім повернулась додому.

3. Buckinghamshire.

У 30 котеджах — на \num{1.000} акрів землі — тут живе приблизно
130--140 осіб. Парафія Bradenham’y займає \num{1.000} акрів: 1851 р.
вона мала 36 хат і 84 чоловіка і 54 жінки людности. Ця нерівність
щодо статей вирівнялась 1861 р., коли рахувалося 98 осіб
чоловічої й 87 жіночої статі, за десять років приросло 14 чоловіків
і 33 жінки. Тимчасом число хат зменшилось на 1.

Winslow: Велика частина його збудована наново в доброму
стилі; попит на хати, здається, значний, бо дуже злиденні одноповерхові
котеджі винаймають по 1 шилінґу і 1 шилінґу 3 пенси
на тиждень.

Water Eaton: Тут власники, беручи на увагу приріст людности,
зруйнували приблизно 20\% наявних будинків. Один бідний
робітник, що йому доводилось ходити до місця своєї праці
майже 4 милі, на питання, чи він не міг би найти котедж десь
ближче, відповів: «Ні, вони добре берегтимуться взяти людину
з  такою великою родиною, як моя».

Tinker’s End біля Winslow’y: Одна спальня, в якій міститься
4 дорослих і 4 дітей, 11 футів завдовжки, 9 футів, завширшки,
6 футів 5 палів заввишки на найвищому пункті; інша, що в ній
тулиться 6 осіб, має 11 футів 3 цалі завдовжки, 9 футів завширшки,
5 футів 10 палів заввишки. Кожна з цих родин має менше
простору, ніж один ґалерний в’язень. Жодна з цих хат не має
більше як одну спальню, в жодній немає чорного входу, дуже
рідко є вода. Квартирна плата від 1 шилінґа 4 пенсів до 2 шилінґів
на тиждень. У 16 обсліджуваних будинках лише одним-один
чоловік заробляв 10 шилінґів на тиждень. Кількість повітря, що
припадає у згаданому випадку на кожну людину, відповідає
тому, що дісталось би кожній, коли б на ніч замкнути її у скриню
в 4 кубічні фути. Правда, старі хати мають багато природної
вентиляції.

4. Cambridgeshire.

Gamblingay належить різним власникам. Він складається з
таких якнайзлиденніших cots, які тільки можна де бачити.
Тут поширено плетіння з соломи. Смертельна втома, безнадійна
покора перед життям у бруді панує в Gamblingay. Занедбання
в центрі стає дійсною мукою на околицях, на півночі й півдні, де
хати гниють шмат по шмату. Відсутні лендлорди добре висисають
соки з бідного гнізда. Квартирна плата дуже висока;
в одній спальні тулиться 8--9 осіб; у двох випадках у маленькій
спальні жило по 6 дорослих, кожний з одним або двома дітьми.
\parbreak{}  %% абзац продовжується на наступній сторінці
