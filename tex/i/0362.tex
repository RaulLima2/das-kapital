лем, парова машина з самого початку була антагоністом «людської
сили», що дав капіталістам змогу розбивати щораз більші
домагання робітників, які загрожували кризою фабричній системі
на самому початку її виникнення.209 Можна було б написати
цілу історію винаходів, які, починаючи від 1830 р., покликано
до життя лише як бойове знаряддя капіталу проти повстань робітників.
Ми нагадаємо передусім selfacting mule,* бо нею починається
нова епоха автоматичної системи.210

У своєму свідченні перед комісією, що їй доручено було дослідити
Trades-Unions, Несміс, винахідник парового молота, повідомляє
про поліпшення в машинах, які він завів у наслідок
великого та довгого страйку машинових робітників у 1851 р.,
таке: «Характеристична риса наших сучасних механічних поліпшень
— це заведення самодіяльних виконавчих машин. Все, що
тепер має робити механічний робітник, і що може зробити всякий
підліток, — це не самому працювати, а лише наглядати за прегарною
роботою машини. Цілу клясу робітників, що залежить
виключно від своєї вмілости, тепер усунено. Раніш я на одного
механіка мав чотирьох хлопців. Завдяки цим новим механічним
комбінаціям я зменшив число дорослих чоловіків з 1.500 на 750.
Наслідком цього було значне збільшення мого зиску».

Про одну машину для друку фарбами на перкалевибійних
фабриках Юр каже: «Нарешті капіталісти почали шукати способу
визволитися з-під цієї нестерпної неволі (тобто від тяжких
для них умов контракту з робітниками), покликавши собі на допомогу
джерела науки, і незабаром їх відновили в їхніх законних
правах, правах голови над іншими частинами тіла». Про один
винахід для шліхтування основи, що його безпосередньою причиною
був страйк, він каже так: «Орда незадоволених, що, окопавшися
за старими лініями поділу праці, вважала себе за непереможну,
побачила себе таким чином оточеною з флангів, а свої
оборонні засоби знищеними сучасною механічною тактикою. Вони
мусили здатися на ласку та гнів переможців». Про винахід
selfacting mule він каже: «Вона була покликана, щоб відновити
порядок серед промислових кляс... Цей винахід потверджує
розвинуту вже нами доктрину, що капітал, примусивши науку
служити йому, завжди силує бунтівничу руку праці до покірливости».211
Хоч твір Юра з’явився 1835 р., отже, за часів порівняно
мало ще розвинутої фабричної системи, все ж він лишається клясичним
виразом духу фабрики не тільки через свій щирий цинізм,
але й через ту наївність, з якою він виказує абсурдні суперечності
капіталістичного мозку. Розвинувши, приміром, «доктрину»,
що капітал за допомогою науки, взятої ним на утримання, «завжди

209    Gaskell: «The Manufacturing Population of England», London
1833, p. 3, 4.

210    Деякі дуже важливі застосування машин, щоб будувати машини,
винайшов п. Ферберн під впливом страйків на його власній фабриці.

211    Ure: «Philosophy of Manufacture», стор. 367—370.

* — автоматичну прядільну машину. Ред.
