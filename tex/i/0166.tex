Жакоб, припускаючи ціну пшениці в 80 шилінґів за квартер і пересічний урожай в 22 бушлі з одного
акра, так що один акр приносить 11 фунтів стерлінґів, наводить для 1815 р. обрахунок, який через те,
що в ньому вже переведено компенсацію різних
пунктів, дуже хибний, але все ж для нашої мети придатний.

Продукція вартости на 1 акр

Насіння (пшениця) 1 ф. ст. 9 шил.
Добриво. . . . . . . . . . 2  » »10 »
Заробітна плата. . . 3 » »  10 »

Разом. . . . . . .  . 7 ф. ст. 9 шил.

Десятини, податки. . . 1 ф. ст. 1 шил.
Рента. . . . . . . . . . . . . . . 1 » » 8 »
Зиск фармера й проц. 1 » » 2 »

Разом. . . . . . . . . . . . . . .З ф. ст. 11 шил.

Додаткова вартість, припускаючи завжди, що ціна продукту дорівнює його вартості, розподіляється тут
між різними рубриками: зиск, процент, десятина й т. ін. Ці рубрики для нас не мають значення. Ми
складаємо їх і як результат маємо додаткову вартість у 3 фунти стерлінґів 11 шилінґів. Ті 3 фунти
стерлінґів 19 шилінґів, що коштують насіння і добриво, ми, як сталу частину капіталу, прирівнюємо
нулеві. Лишається авансований змінний капітал у 3 фунти стерлінґів 10 шилінґів, замість якого
спродуковано нову вартість у 3 фунти стерлінґів 10 шилінґів + 3 фунти стерлінґів 11 шилінґів. Отже,
m/v = 3 фунти ст. 11 шилінґів / 3 фунти ст. 10 шилінґів становить більше, ніж 100\%. Робітник більш
ніж половину свого робочого дня вживає на продукцію додаткової вартости, яку різні особи під різними
приводами  розподіляють проміж себе.\footnoteA{
Наведені обчислення мають значення лише як ілюстрація. Справді, ми припускаємо, що ціни
дорівнюють вартостям. У третій книзі ми побачимо,
що це прирівняння робиться не так просто навіть для пересічних цін.
}

2. Вираз вартости продукту у відносних частинах продукту

Вернімось тепер до того прикладу, що показав нам, як капіталіст із грошей робить капітал. Доконечна
праця його прядуна
становила 6 годин, додаткова праця — стільки ж, отже, ступінь експлуатації робочої сили — 100\%.

Продукт дванадцятигодинного робочого дня є 20 фунтів пряжі вартістю в 30 шилінґів. Не менше як \sfrac{8}{10}
вартости цієї пряжі (24 шилінґи) становить вартість зужиткованих засобів продукції, що лише знову
з’являється (20 фунтів бавовни на 20 шилінґів, веретена й т. ін. на 4 шилінґи), або, інакше кажучи,
складається з сталого капіталу. Решта, \sfrac{2}{10}, є нова вартість у 6 шилінґів, яка постала підчас
процесу прядіння, що з них половина компенсує авансовану денну вартість робочої сили, або змінний
капітал, а друга половина становить додаткову вартість у 3 шилінґи. Отже, сукупна вартість цих 20
фунтів пряжі складаєься ось як: