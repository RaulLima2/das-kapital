\index{ii}{0205}  %% посилання на сторінку оригінального видання
Подаємо лише перші три обороти.

Таблиця IV.

Капітал І.

Періоди обороту Робочі періоди    Періоди обігу

І. Тижні 1—9 Тижні 1—4    Тижні 5—9
ІІ. „9—17 „9. 10—12 „13—17
ІІІ. „17—25 „17. 18—20 „21—25

Капітал II.

Періоди обороту Робочі періоди    Періоди обігу

I. Тижні 5—13  Тижні 5—8  Тижні 9—13
II. „13—21 „13. 14—16 „17—21
III. „21—29 „21. 22—24 „25—29

Капітал III.

Періоди обороту Робочі періоди    Періоди обігу

І. Тижні 9—17   Тижні 9 Тижні 10—17
II. „17—25 „17 „18—25
III. „25—33 „25 „26—33

Переплітання капіталів тут є остільки, оскільки робочий період капіталу
III, що не має самостійного робочого періоду, бо його вистачає
тільки на один тиждень, збігається з першим робочим тижнем капіталу І.
Але зате наприкінці робочого періоду і капіталу І й капіталу II
звільняється рівна капіталові III сума в 100 ф. стерл. А саме, коли капітал
III виповнює перший тиждень другого та всіх наступних робочих періодів
капіталу І, а наприкінці цього першого тижня назад припливає ввесь
капітал І,400 ф. стерл., то для решти робочого періоду капіталу І лишається
тільки 3 тижні, і відповідна витрата капіталу буде 300 ф. стерл. Звільнених
таким чином 100 ф. стерл. буде досить для першого тижня безпосередньо
наступного робочого періоду капіталу II; наприкінці цього тижня повертається
назад увесь капітал II в 400 ф. стерл.; а що розпочатий робочий
період може ввібрати ще тільки 300 ф. стерл., то наприкінці його лишаються
\index{ii}{0206}  %% посилання на сторінку оригінального видання
знову вільних 100 ф. стерл. і так далі. Отже, постає звільнення капіталу
наприкінці робочого періоду, скоро час обігу не є просте кратне
робочого періоду; і цей вільний капітал дорівнює тій частині капіталу,
що повинна виповнювати час, який становить надлишок періоду циркуляції
проти робочого періоду або проти кратного робочих періодів.
В усіх досліджених випадках припускалося, що й робочий період і
час обігу протягом цілого року лишались однакові в кожному з розглянутих
тут підприємств. Таке припущення було потрібне, коли ми хотіли
встановити вплив часу обігу на оборот і на авансування капіталу. Той
факт, що в дійсності це припущення не здійснюється з такою безумовністю,
а іноді й зовсім не здійснюється, зовсім не змінює справи.

В цілому відділі цьому ми розглядали тільки обороти обігового капіталу,
а не основного. Проста причина цього та, що розглядуване питання
не має жодного чинення до основного капіталу. Вживані в процесі продукції
засоби праці тощо становлять основний капітал лише остільки,
оскільки час вживання їх триває довше, ніж період обороту поточного
капіталу; оскільки час, що протягом його ці засоби праці й далі служать
у постійно повторюваних процесах праці, більший, ніж період обороту
поточного капіталу, оскільки, отже, він дорівнює n періодам обороту
поточного капіталу. Чи ввесь час, що його складають ці n періодів обороту
поточного капіталу, буде довший, чи коротший, все одно частину
продуктивного капіталу, авансовану на цей час на основний капітал, не
авансуватиметься знову в межах цього часу. Вона й далі функціонує в
своїй старій споживній формі. Ріжниця лише ось в чому: відповідно до
різного протягу поодинокого робочого періоду, в кожному періоді
обороту поточного капіталу основний капітал віддає більшу або меншу
частину своєї початкової вартости продуктові цього робочого періоду, і,
відповідно до довжини часу циркуляції в кожному періоді обороту, ця
перенесена на продукт частина вартости основного капіталу швидше або
повільніше припливає назад в грошовій формі. Природа предмету, що
його ми розглядаємо в цьому розділі — оборот обігової частини продуктивного
капіталу — випливає з самої природи цієї частини капіталу. Поточний
капітал, вжитий в одному робочому періоді, не можна вжити в
новому робочому періоді, поки не закінчить він свого обороту, поки не
перетвориться на товаровий капітал, з нього — на грошовий капітал, а
з цього останнього знову на продуктивний капітал. Отже, для того, щоб
за першим робочим періодом одразу починався другий, треба знову
авансувати капітал і перетворити його на поточні елементи продуктивного
капіталу, та ще й авансувати його в достатніх розмірах, щоб виповнити
прогалини, посталі в наслідок періоду циркуляції поточного
капіталу, авансованого на перший робочий період. Відси постає вплив
протягу робочого періоду поточного капіталу на маштаб процесу праці
в підприємстві й на поділ авансованого капіталу, зглядно й на розмір
додаткового авансування нових частин капіталу. А це саме й є те, що ми
повинні були дослідити в цьому відділі.
