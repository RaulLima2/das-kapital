\parcont{}  %% абзац починається на попередній сторінці
\index{ii}{0225}  %% посилання на сторінку оригінального видання
Але відношення норм додаткової вартости таке саме, як і раніш. Там ми мали:
Норма додаткової вартости капіталу В / Норма додаткової вартости капіталу А =
10\% / 100\%, а тепер ми маємо:
Річна норма додаткової вартости капіталу В / Річна норма додаткової вартости капіталу А = 100\% /
1000\%, але 10\% / 100\% = 100\% / 1000\%, отже, те саме відношення, як і перше.

Однак, тепер проблема перевернулася. Річна норма капіталу В:
5000m / 5000v = 100\%, звичайно, не має жодного відхилення — ні навіть
подоби відхилення — від відомих нам законів щодо продукції та відповідної
їй норми додаткової вартости. 5000v протягом року авансовано й
продуктивно спожито, вони спродукували 5000m. Отже, норма додаткової
вартости позначиться наведеним вище дробом 5000m / 5000v = 100\%. Річна
норма збігається з дійсною нормою додаткової вартости. Отже, на цей
раз не капітал В, як перше, а капітал А являє аномалію, що її треба
пояснити.

Ми маємо тут норму додаткової вартости 5000m / 500v = 1000\%.

Але якщо в першому випадку 500m, продукт 5 тижнів, обчислювалося
на авансований капітал 5000 ф. стерл., що 9/10 його не застосовувалось
у продукції цієї додаткової вартости, то тепер 5000m обчислюється на 500v,
тобто, тільки на 1/10 змінного капіталу, справді, застосованого в продукції
5000m; бо 5000m є продукт змінного капіталу в 5000 ф. стерл., продуктивно
зужитого протягом 50 тижнів, а не продукт капіталу в 500 ф. стерл.,
зужитого протягом лише одного п’ятитижневого періоду. В першому випадку
додаткова вартість, спродукована протягом 5 тижнів, обчислюється
на капітал, авансований на 50 тижнів, отже, на капітал, вдесятеро більший,
ніж той, що його зужитковано протягом 5 тижнів. Тепер додаткова вартість,
спродуковану протягом 50 тижнів, обчислюється на капітал, авансований
на 5 тижнів, отже, на капітал, вдесятеро менший, ніж той, що
його зужитковано протягом 50 тижнів.

Капітал А в 500 ф. стерл. ніколи не авансується більше, ніж на 5 тижнів.
Наприкінці він припливає назад і, роблячи протягом року десять
оборотів, може повторити цей процес десять разів. Із цього випливають
два висновки.

Поперше, авансований капітал А лише вп’ятеро більший за частину
капіталу, постійно застосовувану в процесі продукції протягом
тижня. Навпаки, капітал В, що протягом 50 тижнів обертається лише
один раз, і, значить, його теж треба авансувати на 50 тижнів, в 50 разів
більший за ту частину його, що її постійно можна застосовувати протягом
тижня. Тому оборот змінює відношення між капіталом, авансованим
на процес продукції протягом року, і капіталом, постійно застосовуваним
для певного періоду продукції, напр., одного тижня. Ми маємо
\parbreak{}  %% абзац продовжується на наступній сторінці
